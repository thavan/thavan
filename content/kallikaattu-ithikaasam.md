Title: கள்ளிக்காட்டு இதிகாசம்
Date: 2013-11-12 14:11:00
Modified: 2014-01-21 10:18:28
Category: Personal
Tags: விமர்சனம்

பத்து வருடங்களுக்கு முன்னர் படித்த கதை. முற்றாக மறந்து விட்டது. தற்பொழுது மீண்டும் வாசிக்க நேர்ந்தது. பேயத்தேவர் என்ற எழுபது வயது கிழவரின் வாழ்வோடு பிணைந்து செல்லும் கதை.
வறண்ட கள்ளிகாட்டில் தினம் தினம் வாழ்விற்காக போராடும் மக்களின் நிலையை இதைவிட தெளிவாக சொல்ல முடியுமா தெரியவில்லை. அதே நேரம் நாம் இழந்த வாழ்க்கை முறையை பற்றி ஏங்காமலும் இருக்க முடியவில்லை.
கோழி குழம்பு வைப்பது முதல் மாட்டுக்கு பிரசவம் பார்க்கும் வரையில் உள்ள வாழ்க்கை எதார்த்தங்கள் இந்த தலைமுறைக்கு புதிது. நட்பு காதல் வீரம் ஏமாற்றம் துரோகம் நகைச்சுவை அனைத்தும் அங்கங்கு சிதறி கிடக்கிறது. கதையை படித்து முடிக்கும் போது மனது கனத்து விடுவதை தவிர்க்க முடியவில்லை.
